# Πρόλογος δεύτερης έκδοσης {.unnumbered}

Καλώς ήρθατε στη δεύτερη έκδοση του βιβλίου "Η R για την Επιστήμη των Δεδομένων"!
Ποόκειται για μια μεγάλης κλίμακας επανεπεξεργασία της πρώτης έκδοσης, αφαιρώντας υλικό που δεν θεωρούμε πλέον χρήσιμο, προσθέτωντας υλικό που θα θέλαμε να είχαμε συμπεριλάβει στην πρώτη έκδηση και γενικά ανανεώνοντας το κείμενο και τον κώδικα για να αντικατοπτρίζουν αλλαγές στις βέλτιστες πρακτικές.
Είμαστε επίσης ιδιαίτερα ενθουσιασμένοι που καλωσορίζουμε μια νέα συν-συγγραφέα: την Mine Çetinkaya-Rundel, μια διακεκριμένη εκπαιδευτικό στην επιστήμη των δεδομένων και μία από τους συναδέλφους μας στο Posit (την εταιρεία που ήταν παλαιότερα γνωστή ως RStudio).

Ακολουθεί μια σύντομη περίληψη των μεγαλύτερων αλλαγών:

-   Το πρώτο μέρος του βιβλίου μετονομάστηκε σε "Η ολοκληρωμένη εικόνα".
    Ο στόχος αυτής της ενότητας είναι να σας δώσει την ευρύτερη εικόνα της επιστήμης δεδομένων προτού εμβαθύνουμε σε λεπτομέρειες.

-   Το δεύτερο μέρος του βιβλίου ονομάζεται «Οπτικοποίηστε».
    Αυτό το μέρος παρέχει στα εργαλεία οπτικοποίησης των δεδομένων και στις βέλτιστες πρακτικές μια πιο εμπεριστατωμένη κάλυψη, σε σύγκριση με την πρώτη έκδοση.
    Το καλύτερο μέρος όπου θα βρείτε όλες τις λεπτομέρειες εξακολουθεί να είναι το [ggplot2 book](http://ggplot2-book.org/), αλλά πλέον το R4DS καλύπτει περισσότερες από τις πιο σημαντικές τεχνικές.

-   Το τρίτο μέρος του βιβλίου ονομάζεται πλέον "Μετασχηματίστε" και περιλαμβάνει νέα κεφάλαια σχετικά με αριθμούς, λογικά διανύσματα και κενές τιμές.
    Αυτά ήταν προηγουμένως μέρη του κεφαλαίου του μετασχηματισμού δεδομένων, αλλά χρειάζονταν πολύ περισσότερο χώρο για να καλυφθούν όλες οι λεπτομέρειες.

-   Το τέταρτο μέρος του βιβλίου ονομάζεται «Εισάγεται δεδομένα».
    Πρόκειται για ένα νέο σύνολο κεφαλαίων που επεκτείνεται πέρα από την ανάγνωση απλών αρχείων κειμένων στην εργασία με υπολογιστικά φύλλα, τη λήψη δεδομένων από βάσεις δεδομένων, την εργασία με δεδομένα μεγάλου όγκου (big data), την αναδόμηση ιεραρχικών δεδομένων (rectangling hierarchical data) και την εξαγωγή δεδομένων από ιστοσελίδες (web scraping).

-   Το μέρος "Προγραμματίστε" παραμένει, αλλά έχει ξαναγραφτεί από την αρχή ώστε να εστιάσει στα πιο σημαντικά μέρη της δημιουργίας συναρτήσεων και των δομών επανάληψης.
    Η δημιουργία συναρτήσεων περιλαμβάνει πλέον λεπτομέρειες σχετικά με τον τρόπο περιτύλιξης (wrapping) των συναρτήσεων του tidyverse (αντιμετώπιση των προκλήσεων που προκύπτουν από τον τρόπο που οι tidy συναρτήσεις αξιολογούν τα ορίσματα), καθώς αυτό έχει γίνει πολύ πιο εύκολο και σημαντικό τα τελευταία χρόνια.
    Έχουμε ακόμη προσθέσει ένα νέο κεφάλαιο με σημαντικές συναρτήσεις της base R που είναι πιθανό να συναντήσετε εκεί έξω.

-   Το τμήμα της μοντελοποίησης έχει αφαιρεθεί.
    Ποτέ δεν είχαμε αρκετό χώρο για να αποδώσουμε πλήρως τη μοντελοποίηση και πλέον υπάρχουν πολύ καλύτεροι διαθέσιμοι πόροι.
    Γενικά συνιστούμε να χρησιμοποιήσετε τα πακέτα [tidymodels](https://www.tidymodels.org/), καθώς και να διαβάσετε το [Tidy Modeling with R](https://www.tmwr.org/) των Max Kuhn και Julia Silge.

-   Το τμήμα "Επικοινωνήστε" παραμένει, αλλά έχει ενημερωθεί διεξοδικά ώστε να περιλαμβάνει το [Quarto](https://quarto.org/) στη θέση του R Markdown.
    Αυτή η έκδοση του βιβλίου έχει γραφτεί σε Quarto και αποτελεί ξεκάθαρα το εργαλείο του μέλλοντος.
