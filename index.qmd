# Καλώς ήλθατε {.unnumbered}

Αυτός είναι ο ιστότοπος για την 2η έκδοση του βιβλίου **"Η R για την Επιστήμη των Δεδομένων"**.
Το βιβλίο αυτό θα σας διδάξει πως να εφαρμόσετε την επιστήμη των δεδομένων χρησιμοποιώντας την R.
Θα μάθετε πως να βάλετε τα δεδομένα σας στην R, να τα μετατρέψετε σε μία χρήσιμη δομή, να τα μετασχηματίσετε και να τα οπτικοποιήσετε.

Σε αυτό το βιβλίο, θα βρείτε πρακτικές δεξιότητες για την επιστήμη των δεδομένων.
Έτσι όπως ένας χημικός μαθαίνει πως να καθαρίζει δοκιμαστικούς σωλήνες και να εξοπλίζει ένα εργαστήριο, έτσι και εσείς θα μάθετε πως να καθαρίζετε δεδομένα και να σχεδιάζετε διαγράμματα---όπως και αρκετά άλλα πράγματα.
Αυτές είναι οι δεξιότητες που κάνουν την επιστήμη των δεδομένων εφικτή και εδώ θα βρείτε τις βέλτιστες πρακτικές για να τις εφαρμόσετε όλες με την R.
Θα μάθετε πως να χρησιμοποιήσετε την γραμματική των γραφικών, λογοτεχνικό προγραμματισμό, και αναπαράξιμη έρευνα για να εξοικονομήσετε χρόνο.
Θα μάθετε επίσης πως να διαχειρίζεστε γνωστικούς πόρους για να διευκολύνετε την εξαγωγή αποτελεσμάτων όταν μετασχηματίζετε, οπτικοποιείτε, και εξερευνείτε δεδομένα.

Ο ιστότοπος αυτός είναι και θα είναι δωρεάν για πάντα, σύμφωνα με την άδεια χρήσης [CC BY-NC-ND 3.0](https://creativecommons.org/licenses/by-nc-nd/3.0/us/).
Εάν επιθυμείτε ένα φυσικό αντίγραφο αυτού του βιβλίου (στα αγγλικά), μπορείτε να το αγοράσετε στο [Amazon](https://www.amazon.com/dp/1492097403?&tag=hadlwick-20).
Εάν αναγνωρίζετε την δωρεάν ανάγνωση του βιβλίου και θέλετε, με κάποιο τρόπο, να ανταποδώσετε, παρακαλώ κάντε μία δωρεά στο [Kākāpō Recovery](https://www.doc.govt.nz/kakapo-donate): το [kākāpō](https://www.youtube.com/watch?v=9T1vfsHYiKY) (το οποίο εμφανίζεται στο εξώφυλλο του βιβλίου) είναι ένα κρίσιμα απειλούμενο είδος παπαγάλου της Νέας Ζηλανδίας.
Έχουν απομείνει μόνο 248.

Σε περίπτωση που μιλάτε κάποια άλλη γλώσσα, μπορεί να σας ενδιαφέρουν οι δωρεάν διαθέσιμες μεταφράσεις της 1ης έκδοσης:

-   [Ισπανικά](http://es.r4ds.hadley.nz)
-   [Ιταλικά](https://it.r4ds.hadley.nz)
-   [Τουρκικά](https://tr.r4ds.hadley.nz)

Μπορείτε να βρείτε προτεινόμενες απαντήσεις για τις ασκήσεις του βιβλίου στο <https://mine-cetinkaya-rundel.github.io/r4ds-solutions>.

Παρακαλώ σημειώστε ότι το βιβλίο χρησιμοποιεί έναν [Κώδικα Δεοντολογίας για Συντελεστές](https://contributor-covenant.org/version/2/0/CODE_OF_CONDUCT.html) (ελληνική μετάφραση: <https://www.contributor-covenant.org/el/version/1/4/code-of-conduct/>).
Συνεισφέροντας σε αυτό το βιβλίο, συμφωνείτε να τηρείτε τους όρους του.

## Ευχαριστίες {.unnumbered}

Το βιβλίο φιλοξενείται από το <https://www.netlify.com> ως μέρος της υποστήριξής του σε λογισμικά ανοιχτού κώδικα και κοινότητες.
